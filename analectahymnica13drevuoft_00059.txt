18. De sancto Augustino.

In 1. Vesperis.

R. Ο decus ecclesiae,
lux mundi, salus quoque
terrae,
Augustine pater,
dilecte Deo vehementer,
Pro nobis Christum
supplex deposce benignum.
V. Ut vitiis mundos,
virtutum lumine clarOS‚
Reddat nos patriae
coelestia dando supernae.

Ad Magnificat.

A. Augustine, summe doctor
Et cultor justitiae,
Pietatis propugnator,
Bellator perfidiae,
Sapientiae per vias
pulchras et. pacificas,
Quas trivisti, duc nos tecum
ad sua palatia.

A d Matutinum.
Invitatorium.

Exsultemus Deo nostro,
laetemur in Domino,

Qui dedit nobis insignem
doctorem justitiae,

Cujus nimbus orbe toto
fructus est tam multiplex,

In 1. Nocturno.
Antiphonae.

1. Vere beatus iste vir,
Summus amans legis Dei
signumque tam fructiferum,
Ut toti det mundo cibum.

2. Rupit malorum vincula,
Jugum rejecit improbum,
Sublimis in monte Dei
Superna jussa docuit.

3. Vanos, graves, falsiloquos
Sanctum arguentem filios
Terris Deus mirificans
Transfer-t ad coeli requiem.

4. Benedixisti, Domine,
Justo, qui tam dilexit te,
Quo totus dum replebitur,
Aeternum gloriabitur.

5. Mirabilis es, Domine,
Donans honorem gloriae,
Hostes tuos qui destruis
Potentis oris gratia.

6. Arcum, sagittas tenebris
Rectis pararunt improbi,
Vicit fidens in Domino,
Justus amabilis Deo.

Responsoria.

1. Civitas nobis Tagaste
regionis Africae
Augustinum turrim dedit
fidei catholicae,
V. Honesta et chn'stiana
editum progenie.
2. Maxima parentum cura
literarum studiis
Brevi puer eruditus
insignis emicuit,
V. Sacris enim et divinis
aptandus officiis.

3. At rudis adolescentis
ingenium docile
Errore Manichaeorum

capitur Carthagine,
V. Ut post revelata magis
veritas dulcesceret
Et tenacius comperta
pectori insideret.

4. Cumque plures docuisset
primitus in Africa,
Oratoriam docturus
Romam quoque navigat,
V. Ut doctrinam tanti viri
Probet et Italia.

