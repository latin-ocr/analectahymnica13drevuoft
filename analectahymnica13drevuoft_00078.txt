—75-

3. Ejus cordi viluit
Mundus hic immundus,
Christum mente induit,
Qui est pure mundus.

4. Quanto sese deprimebat
Humilis nobilitas,
Tanto magis elucebat
Nobilis humilitas.

5. Plura loca dotat sancta,
Inter quae praecipuum,
Cui donat se in tanta,
Vetus monasterium.

6. Baro magnus in hanc votum
Offert se et sua totum,
Nihil flectit hanc invitam,

Donec patris sors fert vitam.

Responsoria.

1. Bilhildis clara, nobilis,
Tota lux spectabilis,
Cujus caro, cor et vita
In excessu exquisita,

V. Pulchra nimis et decora,
Salva tuos sine mora.

2. Haec est illa, quam figavit
Fons divinus, dum perflavit
Auster hortum pietatis,
Rosa, junge nos beatis3

V. Benedicta mulierum,
Contemplaris Deum verum.

3. Tu es illa Salomonis
Veri nata, quae in thronis
In vestitu deaurato
Jam conregnas Dei nato.
V. Audi, domina, et vide
Et inclina aurem tuam.

4. Mater larga loci
nostrae modulamina voci
Imprime devota,
clementer suscipe vota,
Pro meritis gaudes,

cantant coeli agmina laudes.

V. Coeli regina,
mentis dulcedo, rosina.

In 2. Nocturno.
Antiphonae.

l Defuncto patre filia
Virginitatis lilia
Quoad se non mutat,
Sed mater meticulosa
Imperat, quod rubens rosa
Hoc votum commutat.

2. Cum esset J'am tenera
Sub annis Juveneula,
Detestatur munera
Maris ut sponsalia.

3. Status demum conjugalis
Adfuturus salutaris
Fructum fert eximium
Per hoc dotalitium.

4. Celebratis nuptiis
Fluit parum temporis,
Regionem deserit,
Casu conJ'ux interit.

5. Quae fulgens castimonia,
Ob viri copulem ingemuerat,
A peste mox curatur,
Qua misere languerat3
Paucis quippe hic diebus
Lapsis moritur,
Sed Dominus ignivit
Cor ejus incendio
Ardentissimae caritatis.

6. Sancta praeconia recolentes
Beatae Bilhildis
Nostrae prosequuntur voces
Cum ,iubilo laudis.
Ο alma Christi famula,
Choris coelestibus juncta,
Supernorum civium amica,
Sanctorumque omnium socia,
Intercede ad Dominum
Pro nobis
Ut tecum mereamur
Adscribi in coelis.

Responsoria.

1. Flavit auster, dum Bilhildim
Castitatis vas elegit.

