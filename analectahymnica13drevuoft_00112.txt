V.

2.

-109—

In 2. No cturno.
Antiphonae.

. Et quod praedicabat ore,

exhibebat opere,

Ut audire mereretur
boni servi Euge.
Cumque nimis rutilaret
caritatis lampade,
Jure sibi arridebant

et virtutes ceterae.

. Dabat enim potum siti,

cibum fame tabidiS,
Vestem nudis, tectum vagis,
supplementum languidis.

Responsoria.

. Qui lucerna constitutus

jam super candelabris
Copiose attendebat
gregem sibi creditum,

. Hortans eum ad supernum

festinare bravium.

. Caeco visum reparavit

eJus sparsa oculis

Lympha stillans ex ablutis
manibus pontificis,

Quem perfectum probatumque
colliriis exstitit.

. Alter caecus postulavit

ab eo praesidium,
Cui praesul restauravit
luminis officium,
Pronus miser acclamabat:
fer, pater, auxilium.

In 3. Nocturno.
Antiphonae.

. Rutilabat exornatus

flore parsimoniae,
Unde mire redolebant
fructus abstinentiae.

Nam labores et aerumnas,
sitim et inedias

Algoresque computabat
pro Christo delicias.

3. Talibus ‘tantisque signis
virtutum conspicuus
infulatur cleri, plebis
ordinisque laudibus.

Responsoria.

1. Dum offertur viro Dei
quidam paralyticus,
Confestim expulso morbo
sanitati redditus

V. Sacerdote pro misello

orante devotius.

2. Virum quendam agitatum
furore daemonico
Dei servus sanitati
pulso reddit zabulo

V. Oleo linitum sacro

crucis cum signaculo.

3. O superni senatorum
gemma capitolii
Atque sidus jam coeleste
victoris eximii,
Dompnole‚ nobis aeterni
iram placa judicis,

V. Qui conjunctus gloriaris

coetibus aethereis

Ad Laudes

Antiphonae

1. Ad superni regis laudem
decus atque gloriam
Transitus beati viri
digeramus ordinem.

2. Dissolutionis suae
imminente tempore
Diem eius atque horam
praedixit certissime.

3. Quo audito confluebant
ad eum quam plurimi
Medicinam exspectantes

animae et corporis.

4. Qui exinde redeuntes
laetabantur maxime,
Quod nequaquam spei suae
frustrabantur munere.

