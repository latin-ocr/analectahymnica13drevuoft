 

-196—

. Peregre Jacob egressus
Patris ad mandatum,
Deum vidit sic professus

Vitae coelibatum.

In 3. No cturn ο.
Antiphonae.

. Habitabit in tabernaculo
Domini gloriose,

Quia vixit in isto saeculo
Rex noster virtuose.

. In virtute Domini
Rex sanctus laetatur,
Nunc sanctorum agmini
Junctus gloriatur.

. Rex innocens manibus
Atque corde mundo
Regnat cum coelestibus
In regno jucundo.

Responsoria.
. Cum esset in accubitu
Rex internae dulcedinis,
Arcens potenti spiritu
Pestes carnis et sanguinis>
Bonorum septus ambitu
Sceptro fulsit regiminis.
. David regis sedit in solio,
Salomonis utens judicio.

. Pro se suisque subJectis
Orans Deum et cum rectis
Rectum iter faciens,

Domum Dei rex intravit
Et ad templum adoravit,
Ut praedixit moriens.

, Felix cursus sic viventis,
Felix finis sic currentis
Deo semper uniens,

. Ο sparsor divitiarum
Erogando pauperibus,

O spretor deliciarum
insistendo laboribus,

Defensor ecelesiarum
Tuis tuendo viribus,

Duc nos ad regnum praeclarum
Piis fovendo precibus.

V. Qui tot aegris praestitisti

Curationum gratiam,
Nobis confer dono Christi
Transgressionum veniam.

I n L a u di b u S.
Antiphonae.

1 . Ludovicus hodie

Decorem indutus
Est coelestis patriae
Regnum consecutus.

. Omnis terra jubilet

Deo laeta serviens
Laudibusque vigilet
Novum festum faciens

. Ad te, Deus meus,

Semper vigilavit
Sicque nunquam reus
Coelos penetravit.

. Benedixit creatorem

In suis operibus
Ludovicus gerens morem
Datum coeli civibus.

. Ludovicus Dominum

De coelis laudavit,
Quando vitae terminum
Coelo dedicavit,

Aa Benedictus.

. Ludovicus‚ decus regnantium,

Transit felix ad coeli solium
Cujus prece coetus fidelium
Summi regis intret in gaudium.

7

In 2. VesperiS.

Super Psalmos.

. O decus ecclesiae,

Pie rex Francorum,
Exemplar justitiae,

Lex et norma morum,
Ludovice requie

Fruens beatorum
Tuae dono gratiae

Da regna coelorum.

