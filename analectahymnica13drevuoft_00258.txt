—255—

In l. No cturno.
Antiphonae.
1. Beatus vir est Tudgualus‚

Per quem vita, per quem salus

Est data Britanniae.

2. Hic est prudens architectus,

Fecit enim suum pectus
Domum sapientiae.

3. Fundamentum fidem jecit,
Caritatem tectum fecit,
Spem loco maceriae.

Responsoria.

1. Tudgualus‚ christicola,
zelo dei plenus,
Dives erat aliis,
sibimet egenus,
Quamvis ortus regibuS‚
animo serenus,
V. Ingeminans animi
nobilitate genus.

2. Dum vernaret igitur
puerili flore,

Jam coelestis gratiae
delibutus rore
Adhaerebat studiis
avido fervore.

V. Ingenium coeleste suis
velocius annis
Surgit et ignavae

fert mala damna morae.

3. Factus autem juvenis
fretus Dei donis
Frenat carnis impetum
freno rationis,
Hanc solam sententiam
observat Nasonis:
V. Virtus est placidis
abstinuisse bonis,

In 2. Nocturno.
Antiphonae.

1. Justus, fortis, temperatus,
Prudens crat et ornatae,
Evitavit vitia.

2. Hic nullius indigebat,
Namque Deum possidebat
Possidentem omnia,

3. Lac praebebat J'uniori
Apponendo fortiori
Solida cibaria.

Responsoria.

1. Parentum amplissimo
derelicto fundo
Transit ad Armoricos
contempto profundo,
Britanniam spiritu
mundat ab immundo,
V. Non sibi sed toti
credebat vivere mundo.

2. Pastor fit Trecoriae,
pastor inquam bonne,
Praesul et praesidium,
pastor et patronus,
Ferre jugum Domini
semper erat pronuS‚
V. Semper enim leve fit,
quod bene fertur onuS.

3. Angelus ad praesulem
precibus prostratum,
Detulit libellulum
talibus notatum:
Romanam ecclesiam
vade visitatum3
V. Hic bonus et sapiens
dignus se ait esse paratum.

In 3. Nocturno.

Antiphonae.

1. Vestem dabat spoliato,
Sanitatem vulnerato
Miscens vinum oleo.

2. Sitientes refovebat,
Aquas vivas hauriebat
De scripturae puteo.

3. Informabat imperitos,
Subtrahebat irretitos
Vitiorum laqueo,

